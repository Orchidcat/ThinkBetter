
### 脉法解 

#### 寸口脉法 
饮食入胃，腐化消磨，手太阴散其精华，游溢经络，以化气血。气血周流，现于气口，以成尺寸。

气口者，手太阴肺经之动脉也。关前为寸，关后为尺，尺为阴而寸为阳。关者，阴阳之中气也。
寸口在**鱼际**之分，关上在**太渊**之分，尺中在**经渠**之分。

心与小肠候于左寸，肺与大肠候于右寸。肝胆候于左关，脾胃候于右关。肾与膀胱候于两尺，心主三焦，随水下蛰，亦附此焉。