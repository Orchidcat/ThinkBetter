[[圆运动的古中医学]]



病虽因于时气，病实成于本气


## 暑病

### 中暑的意义

大气中的暑气，即太阳直射地面之相火，应往下降，尚未下降之气。人身中的暑气，即胆经相火，尚未降入中气以下之气。病者，此火气在地面之上，熏蒸燔灼，伤人肺气，所谓从口鼻而入是也。一伤之后，引起本身相火，熏人肺金，即是本身相火的暑气自病。引起之后，外来暑气即不负责。中者，伤也。

外来暑气，即是太阳射到地面的热气。此热气人人都呼吸之，而病暑者不过于百人之一人，可见暑病乃人身的暑气自病，外来暑气，不过诱因耳。

少阳暑火，下降则为土气之根，不降则为金气之贼。肺气清降之人，吸入暑气，肺能降之，降则暑化而成生土之火。肺气不能清降之人，吸入暑气，暑气不降，停在上焦，引动本身相火暑气，逆伤肺家，遂成暑病。暑病分轻重两证。






### 轻证暑病


轻证暑病，发热，热有进退，微恶寒，时作时止，头痛，身软，精神倦怠，或欲呕或不呕，或泻或不泻，舌有薄胎，或黄或白，恶见日光。脉象虚，中部取之　方用藿香一钱，扁豆四钱煎服。泻与呕均加厚朴一钱，吴茱萸三分，黄连三分。头痛甚，加黑豆三钱。鼻气热，加焦桅仁二钱。

本身少阳暑气，散漫胃中，脾胃不和，故恶寒发热。病在脾胃，不在荣卫，病属于虚，故热有进退，时作时止。胆经不降，故头疼。暑气熏肺，故身软而精神倦怠。 胆经逆故欲呕。暑气扰于胃中，胃不和，故泻胆胃俱逆，故舌有薄苔。病在胃间，故脉动中部。暑气伤，故脉虚。胆火逆伤肺阴，故头痛甚。本身暑气浮逆，故恶见日光　肺热故鼻气热　如病已数日，又加口苦，脉则沉取乃得，左脉较弱于右，日久则病深故也。左脉较右脉弱者，暑伤阴也。

藿香降胃和胃，扁豆建中调胃，厚朴降胆理胃，萸连降胃气调升降，黑豆养阴，焦桅仁降相火。此证为普通暑病。不用甘药者，暑病脉在中部，不宜甘性之壅滞也。扁豆性平味淡，最宜暑病。

### 重证暑病
重证暑病，恶寒，发热，身重疼痛，呼气热而手足逆冷，口开而前板齿燥，小便已，洒洒然毛耸，小有劳身即热，汗出而渴，舌有薄胎。脉象弦细芤迟。方用竹叶石膏汤，竹叶、生石膏、法半夏、党参、粳米各三钱，麦冬、炙甘草各二钱。

本身少阳暑气，伤及肺金。肺内热，故为恶寒。相火逆升，故发热。肺热，故身重疼痛。肺热于内，阳气不能四达，故气热而手足逆冷。肺热则鼻难呼吸，故口开。金水相连，肺热故齿燥。肺经与膀胱经同行皮毛，小便已，则气升，气升而肺热，故毛耸。相火散漫，肺金不能收之，故小有劳身即热。肺胆胃三经俱逆，故舌有薄胎。肺阴被胆经暑气灼伤，故汗出而渴。气被暑伤，津液亏耗，故脉象弦细。暑伤肺阴，故脉芤。暑盛气弱，故脉迟。

竹叶、石膏、麦冬清肺热，党参、粳米、炙甘草补中气，以生津液，而降暑气，半夏降胃也。竹叶与麦冬并用，能将肺络中燥热，清降而下，将肺家阴液回复，直达肾家，收令行于上，相火归于下，中气有源，全身的旋转升降，各复本位，是以顷刻之间，病愈人安，有不可思议之妙。凡暑病热病温病之重，无不因肺金被伤而来。盖肺金收降，则暑气热气温气，皆不致上犯之故。不上犯则下降，降则不病也。

如舌胎厚腻，头胀如蒙，是兼有湿气，可加六一散，扁豆皮、薏苡各三钱，厚朴一钱。此方之炙草，所以成石膏之功也。此方之石膏、麦冬，因汗出而渴，用之以救肺阴也。




### 暑　泻

暑泻者，非暑邪直入胃肠为病，乃肺气为相火暑气所伤，不能收敛清降，因而气机混乱之病也。

缘人身大小二便调匀，全赖肺气清降收敛。肺气能收敛，木气乃能疏泄，相火乃能下行，中气乃能运化，水道乃能清通。肺家一被暑热所伤，不能降敛，于是相火散漫，则发热心烦而作渴，胆胃俱逆，则恶心呕吐而中满，气机壅遏，水道闭塞，木郁不能疏泄，遂成下泻。脉则右盛于左，或左右小弱。方用滑石、竹叶、荷梗、佩兰叶各二钱，以清降肺气，而疏气机，神曲、蔻仁各一钱，以温运中宫，郁金、粉丹皮各一钱，以疏木郁。自然小便清通，胸膈松快而愈。脉虚加扁豆、山药各三钱，以扶中气。

清暑之方，最忌偏用温补，尤忌苦寒。此方平淡而奏大效，清凉以治金木，温运以治中宫，暑月泻利之大法也。“最忌温补”四字，是对清暑之方的“清”字而言。若身热烦躁，汗出不止，此为内寒外热，用大蒜半个，黄土一撮，同捣极烂，新汲井水调服。蒜与黄土调中温寒，新汲井水收降相火暑气，则热退躁平而汗收也。若不省人事者，新汲井水忌用，改用温开水调服。大蒜通发，同黄土并温补中气。

李东垣之清暑益气汤，党参、黄芪、炙甘草、生姜、红枣补气，苍术、白术、泽泻补脾，当归补血，青皮、神曲理滞，升麻、葛根升清，**麦冬、黄柏清肺清热**，五味子补肾，为世行治暑有效之方。若果外来暑气入了人身为病，岂可用如此大补之药。可知暑病乃人身相火之气不降之病，相火乃人身生命根本，逆升不降，根本气伤，故用如此众多的补药，而见殊效。人身本气自病的原理，不可忽矣。此方不用升麻为稳妥。此方清字的力量，全在麦冬、黄柏二味也。


### 暑厥

暑热之时，行走暑地，忽然昏倒，不知人事，肢厥，脉不虚者。此则地面的暑气，伤人肺金，窒塞气机所致。法宜芳香通肺，并不治暑。方用蔻仁、菖蒲、木通、滑石、磁石各五分煎服，肺气通降则愈。翘仁、菖蒲开窍活络，以通窒塞的气机，木通、滑石、磁石引气下行也。脉之不虚乃气窒之象。

暑厥之脉，虚脉多，不虚脉少。虚脉者，宜白糖补中。脉不虚者，宜菖蒲方通滞。白糖方，即脉不虚者亦宜用之。因厥虽是气机不通，然非中气先虚，气机的升降焉能停止。虽厥而脉不虚，不虚在气机。虚在中气。重量白糖水，补起中气，中气一经旋转，气机立即升降。脉的实象，立即转虚。因暑病的原则，本是中虚。中气不虚，偶然吸入暑气，不过头目不清，肺胆之气仍能下降，本身相火之气仍然下行，不致病厥。暑厥之死，死于中气之脱，非死于气机之闭。白糖立可补中气，药则多候时间，关系亦大矣。中气先虚，因病暑厥，既病之后，中气更虚。虽应服菖蒲方之病，先服白糖方，菖蒲方亦可得白糖之助。白糖补中，不横不滞，有功无过之方也，如菖蒲方来不及，大蒜黄土方甚效，脉虚与不虚皆宜。豆浆重约二两，加盐，不可太咸，热水调化，去渣服，盐补中气，豆浆解暑，豆之解暑，降胆经也。可通治暑病。大蒜方、白糖方、豆浆方，取得迅速，暑厥便利。

其有暑月乘凉，里阳被外阴所遏，皮肤蒸热，恶寒无汗，身痛。此非受暑，乃暑月外感。方用藿香、薄荷、桑叶各一钱，黑豆、绿豆各三钱，煎服，以解外阴，而安里阳即愈。如兼口渴下利，加滑石三钱。

无以上诸证，只寒热头疼者，葱白三个，淡豆豉二钱，盐少许，煎服即愈。此非暑病，乃暑月感寒，脉必有弦紧之象。弦紧者，寒伤荣而卫闭也，故用葱白通之。豉能通滞，又能养中。盐补中气，不加盐，见效不彻底，盐味宜稍厚些，但不可太咸。又有暑月热极之时，心慌意乱，坐卧不安，面红肤热，身软无力，不思饮食，舌净无胎，或舌色满红。此暑火不降，木气失根也。方用乌梅五大枚，冰糖二两，煎汤热服，酸甘相得，痛饮一碗立愈。凡热极而死者，皆相火不降，木气失根，中下之气皆并于上之故。此亦暑病一种，但非暑气入肺，窒塞气机耳。此证脉虚或洪。暑月发热，乌梅白糖汤特效。

**乌梅善收相火，大补木气**。暑热极盛，气升不降之时，为补益妙方。如秋凉服之，少腹顿胀。盖相火已降，木气业已得根，不宜再事敛补也。热极之时，心慌皮热，小便短赤，一服乌梅汤，小便清长，亦相火下降，肺气清收，木气复疏泄之力也。惟舌有腻胎，不宜服用，将湿敛住，必增胀满，病有恶寒者，亦不宜服用。



### 中暑大汗昏倒

暑月忽然昏倒，汗出如雨，头昏不能起立。重量冰糖水，或白糖水，频服。或豆浆加盐，热水调化，去渣服。大补中气，胆经相火下降即愈。中暑而用补中药以降胆经暑气，可见非外来暑气为病。

黄豆一把煎服，治一切暑病甚效。黄豆养津养中，能降上焦火气。本书好用黄豆，因其功效高过他药，故多用之。本书宗旨，在把握原则，以应万变，使学者一洗漫无系统之习也。发热欲呕，服下即愈，但中虚脉虚者，又不如豆浆加盐有力，与糖水有力。中虚脉虚兼心慌者，非服炙甘草三钱不效。

温热暑三病，均无实者。至于暑病，则暑伤肺气，更无实者。闭厥一证，愈闭愈虚，所以开闭之药，只合用轻清之品。王孟英医案，伏暑之证，吾人认为自己的伏热便合。

暑热之气，上热下寒，天人所同。多有食寒饮冷，腹痛泻利，小便不利者。平胃散三钱一服即愈。兼口渴者加六一散。脉迟不渴，背恶寒心躁扰者，此为阴寒之病，平胃散加附子二钱。舌胎厚腻而脉象虚微之中，兼有沉弦一线，心中躁扰者，是脏寒而又兼暑，宜四逆汤，附片、干姜、炙甘草各二钱以温脏寒，加六一散三钱以清暑气。单阴寒病，舌胎不厚腻也。

其有平日阳虚，忽然病暑者，不论外证如何，其脉浮大无比，按之空虚，是为阳虚。如按之空虚，却于中部现出细而兼紧，或细而不紧之一线，口又微苦，便是阳虚兼暑。阳虚兼暑，宜四逆汤。附片、干姜、炙甘草各一二钱，以治阳虚，加冬瓜自然汁一两以清暑，自然能愈。如无瓜汁，六一散三钱或麦冬三钱以代之。老人夏月多病此者。人身相火的暑气聚于胃中，故脉细紧现于中部，细乃肝胆之脉，少阳相火，胆木从化，故口苦脉细。

温病湿热暑病，其重要责任，全在肺家。肺气能收降下行，木气升而复降，即不发生温病。肺气能收降下行，汗尿通利，湿不停留，热无所附，即不发生湿热病。肺气能收降下行，相火不致逆腾，即不发生暑病。温病外证，发热身痛，神志昏迷，脉象模糊。暑病外证，恶寒发热，热则时进时退，时退时进，头热肢冷，气热欲呕，脉则独现中部，虚而稍数。湿热病外证，头重胸闷口苦，恶寒发热，脉象濡数。须将《温热经纬》所载病证治法，熟玩深思，分别清楚，庶几周密少失。然必归本于本身之气自病，方合事实，用药乃有着落。

温病湿热暑病，皆寻常六气之病。温热诸书，每将瘟疫搀入，学者读之，遂将理路混乱。著者于疫病无实地彻底之经验，以天人圆运动之原理度之，圆运动偏为时令病，偏之太过，则成疫耳。如是则病疫亦有六气之分，不能限于温热也。偏之太过，中气之阻，是**疫病乃上实下虚之病**。上愈实，下愈虚；下愈虚，上愈实。疫病诸书，只知实不知虚，误了后人不少。


## 霍乱

### 霍乱的意义

霍者大也，升降倒作，中气将散，大乱之病也。夏秋之交，地面上的阳热，盛满蒸腾，是为相火。相火下降，地上清凉，地下温暖。上清下温，升降自然，中气达运，不病霍乱。相火不降，中上则热，中下则寒。人与造化同气，中上热则病热霍乱，中下寒则病寒霍乱。热霍乱之外，又有干霍乱、中积霍乱。寒霍乱之外，又有湿霍乱、普通霍乱。

### 热霍乱

胸部绞痛而吐酸腐，腹部绞痛而泻恶臭，大渴大烦，肢体躁扰，为热霍乱。此皆中上火盛之人，感触地面相火之热，将本身火气增加，阻塞气机，灼伤阴液所致。脉象实数，舌无胎或有胎。方用新汲井水一大碗，一饮而愈。

相火之火，最喜降入下焦阴气之中，最忌散出上焦阴气之外。新汲井水，凉而不寒，至阴之气，清降之质，服下之后，将火热之气收藏而下。于是火藏阴中，升降复常，津液续生，气机舒展，是以诸病皆愈。痛而如绞，木气阻滞。气展木舒，故痛愈也。





