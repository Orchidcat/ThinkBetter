---
tags:
  - 张锡纯/药解
  - 中医
  - 人纪
desc: 透表发汗
link: 
药性: 嫩姜，其味之辛、性之温
症状: 
特殊: 
常见方: 
主脏腑:
---

将鲜姜种于地中，秋后剖出，去皮晒干为干姜；
将姜上所生之芽种于地中，秋后剖出其当年所生之姜为生姜。

是以干姜为母姜，生姜为子姜，干姜老而生姜嫩也。为生姜系嫩姜，其味之辛、性之温，皆亚于干姜，而所具**生发之气**则优于干姜，故能**透表发汗**。

与大枣同用，善和营卫，盖藉大枣之甘缓，不使透表为汗，惟旋转于营卫之间，而营卫遂因之调和也。其辛散之力，善开痰理气，止呕吐，逐除一切外感不正之气。若但用其皮，其温性稍减，又善通利小便。能解半夏毒及菌蕈诸物毒。食料中少少加之，可为健胃进食之品。孕妇食之，令儿生歧指。疮家食之，致生恶肉，不可不知。