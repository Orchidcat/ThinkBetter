 
#人纪

金代 李东桓
撰于公元1249年，李东桓晚年。师从张元素；东垣阐发《内经》“土者生万物”的理论，提出了“人以胃气为本”的学说，强调脾胃在精气升降中的重要作用，以脾胃为元气之所出，**相火为元气之贼**，“**火与元气不两立，一胜则一负**”，因而发明了升阳泻火和甘温除热的用药法度，被后世称为“补土派”，与张子和、刘河间、朱丹溪齐名，合称金元四大家。

这本书之前，李东桓还著有[[内外伤辨惑论]] [《内外伤辨》 - 中医书籍 - 中医世家](https://www.zysj.com.cn/lilunshuji/neiwaishangbian5702/index.html)

观点：甘温除热；补中益气、升阳散火、升阳除湿、益气活血、内托消肿等法则
**要点**：“脾胃不足”、“心火亢盛”、“肝木妄行”、“肺金受邪”、“肾水反来侮土”的证候变化，以及君臣佐使的常用药物，这是《脾胃论》辨证用药的基本部分；结合四时气候的变化，进行具体用药

** [[补中益气汤]]是治疗脾胃病的核心方**


**五谷为养，五果为助**


胃乃脾之刚，脾乃胃之柔，表里之谓也。饮食不节，则胃先病，脾无所禀而后病；劳倦则脾先病，不能为胃行气而后病。

胃为十二经之海，十二经皆禀血气，滋养于身，脾受胃之禀，行其气血也。
question::中药，为什么叫中药？是中医的药？中国的药？还是治中之药? 书中论为：酌中用药耳


认为无论内伤或是外感发病，都是由于**人体气虚**。而气之所以不足，是因脾胃损伤所致。


## 卷上：阐述主要观点


五脏：藏精气而不泻也，故满而不能实
六腑：传化物而不藏，故实而不能满

- 阴阳应象大论云：谷气通于脾。六经为川，肠胃为海，九窍为水注之气。九窍者，五脏主之。五脏皆得胃气，乃能通利。
- 通评虚实论云：头痛耳鸣，九窍不利，肠胃之所生也。胃气一虚，耳目口鼻，俱为之病。
- 经脉别论云：
  食气入胃，散精于肝，淫气于筋。
  食气入胃，浊气归心，淫精于脉。脉气流经，经气归于肺，肺朝百脉，输精于皮毛。毛脉合精，行气于腑，腑精神明，留于四脏。气归于权衡，权衡以平，气口成寸，以决死生。
  饮入于胃，游溢精气，上输于脾。脾气散精，上归于肺，通调水道，下输膀胱。水精四布，五经并行，合于四时五脏阴阳，揆(kui2)度(duo2)以为常也。
   又云：阴之所生，本在五味；阴之五官，伤在五味。至于五味，口嗜而欲食之，必自裁制，勿使过焉，过则伤其正也。谨和五味，骨正筋柔，气血以流，腠理以密，如是则骨气以精，谨道如法，长有天命。平人气象论云：人以水谷为本，故人绝水谷则死，脉无胃气亦死，所谓无胃气者，非肝不弦，肾不石也。

#人纪/概念 
五谷入于胃也，其糟粕、津液、宗气，分为三隧。
故宗气积于胸中，出于喉咙，以贯心肺，而行呼吸焉。
荣气者，泌其津液，注之于脉，化而为血，以荣四末（四肢末端），内注五脏六腑以应刻数焉。
卫者，出其悍气之慓疾，而行于四末（四肢末端）分肉、皮肤之间，而不休者也。

病是怎么来的：
**故夫饮食失节，寒温不适，脾胃乃伤；喜怒忧恐，损耗元气，资助心火。火与元气不两立，火胜则乘其土位，此所以病也。**

**苍天之气贵清净，阳气恶烦劳**


### 脏气法时升降浮沉补泻之图
![[Pasted image 20240430105945.png]]

五行相生，木、火、土、金、水，循环无端，惟脾无正行，于四季之末各旺一十八日，以生四脏。
四季者，辰、戌、丑、未是也。


### 脾胃盛衰论

胃中元气盛，则能**食而不伤，过时而不饥**。
脾胃俱旺，则能**食而肥**。
脾胃俱虚，则不能食而瘦；或少食而肥，虽肥而四肢不举，盖脾实而邪气盛也。
又有善食而瘦者，胃伏火邪于气，分则能食，脾虚则肌肉削，即食眫也。

饮食不节则胃病，则气短精神少儿生大热，有时而显火上行，独燎其面；
《黄帝针经》云：**面热者，足阳明病**。胃既病，则脾无所禀受，脾为死阴，不主时也，故亦从而病焉。形体劳役则脾病，脾病则怠惰嗜卧，四肢不收，大便泄泻；脾既病，则其胃不能独行津液，故亦从而病焉。

大抵脾胃虚弱，阳气不能生长，是春夏之令不行，五脏之气不生。脾病则下流乘肾，土克水，则骨乏无力，是为骨蚀，令人骨髓空虚，足不能履地，是阴气重叠，此阴盛阳虚之证。

夫胃病其脉缓，脾病其脉迟，且其人当脐有动气，按之牢若痛，若火乘土位，其脉洪缓，更有身热心中不便之证。此阳气衰弱，不能生发，不当于五脏中用药法治之，当从脏气法时论中升降浮沉补泻法用药耳。

如脉缓，病怠惰嗜卧，四肢不收，或大便泄泻，此湿胜，从**平胃散**。
若脉弦，气弱自汗，四肢发热，或大便泄泻，或皮毛枯槁，发脱落，从**黄芪建中汤**。
脉虚而血弱，于**四物汤**中摘一味或二味，以本显证中加之。
或真气虚弱，及气短脉弱，从四君子汤。或渴，或小便闭涩，赤黄多少，从**五苓散**去桂，摘一二味加正药中。

五药：补中益气汤、平胃散、黄芪建中汤、四物汤、五苓散


[[070 君臣佐使]]


### 用药宜禁论

凡治病服药，必知时禁、经禁、病禁、药禁。

- **时禁**者，必本四时升降之理，汗、下、吐、利之宜。
  大法春宜吐，象万物之发生，耕耨科斫，使阳气之郁者易达也。
  夏宜汗，象万物之浮而有余也。
  秋宜下，象万物之收成，推陈致新，而使阳气易收也。
  冬周密，象万物之闭藏，使阳气不动也。
  
  经云：夫四时阴阳者，与万物浮沉于生长之门，逆其根，伐其本，坏其真矣。又云：用温远温，用热远热，用凉远凉，用寒远寒，无翼其胜也。故冬不用白虎，夏不用青龙，春夏不服桂枝，秋冬不服麻黄，不失气宜。如春夏而下，秋冬而汗，是失天信，伐天和也；有病则从权，过则更之。

- **经禁**者，
  足太阳膀胱经为诸阳之首，行于背，表之表，风寒所伤则**宜汗**，传入本则宜利小便；若**下之太早**，必变证百出，此一禁也。
  足阳明胃经，行身之前，主腹满胀，大便难，**宜下**之，盖阳明化燥火，津液不能停，**禁发汗、利小便**，为重损津液，此二禁也。
  足少阳胆经，行身之侧，在太阳、阳明之间，病则往来寒热，口苦胸胁痛，只**宜和解**；且胆者、无出无入，又主发生之气，**下则犯太阳，汗则犯阳明，利小便则使生发之气反陷入阴中**，此三禁也。
  
  ==三阴非胃实不当下，为三阴无传本，须胃实得下也==。分经用药，有所据焉。
  
  
- **病禁**者，如阳气不足，阴气有余之病，则凡饮食及药，忌助阴泻阳。
  诸淡食及淡味之药，泻升发以助收敛也，诸苦药皆沉，泻阳气之散浮；
  诸姜、附、官桂辛热之药，及湿面、酒、大料物之类，助火而泻元气；
  **生、冷、硬物损阳气，皆所当禁也**。
  如阴火欲衰而退，以三焦元气未盛，必口淡淡，如碱物亦所当禁。

- **药禁**者，
  如胃气不行，内亡津液而干涸，求汤饮以自救，非渴也，乃口干也，非温胜也，乃血病也。当以辛酸益之，而淡渗五苓之类，则所当禁也。
  汗多禁利小便，小便多禁发汗。
  咽痛禁发汗利小便。若大便快利，不得更利。大便秘涩，以当归、桃仁、麻子仁、郁李仁、皂角仁，和血润肠，如燥药则所当禁者。
  吐多不得复吐；如吐而大便虚软者，此上气壅滞，以姜、橘之属宣之；吐而大便不通，则利大便，上药则所当禁也。
  
  诸病恶疮，及小儿癍后，大便实者，亦当下之，而姜、橘之类，则所当禁也。又如脉弦而服平胃散，脉缓而服黄芪建中汤，乃实实虚虚，皆所当禁也。
  
  胃在湿，湿能滋养胃，过湿则当泻之。
  人禀天之湿化而生胃也，胃之与湿，其名虽二，其实一也。湿能滋养于胃，胃湿有余，亦当泻湿之太过也；胃之不足，惟湿物能滋养。仲景云：胃胜思汤饼，而胃虚食汤饼者，往往增剧，**湿能助火，火旺郁而不通主大热**。初病火旺不可食，以助火也。察其时，辨其经，审其病，而后用药，四者不失其宜，则善矣。


### 仲景所说的脾胃

#人纪/概念 
太阴阳明论云：
太阴阳明为表里，脾胃脉也，生病而异者何也？岐伯曰：阴阳异位，更虚更实，更逆更从，或从内，或从外，所从不同，故病异名也。帝曰：愿闻其异状也？
岐伯曰：阳者，天气也，主外；阴者，地气也，主内。故阳道实，阴道虚。故犯贼风虚邪者，阳受之，食饮不节，起居不时者，阴受之。阳受之则入六腑，阴受之则入五脏。入六腑，则身热不得卧，上为喘呼，入五脏，则采满闭塞；下为飧泄，久为肠澼。故喉主天气，咽主地气。故阳受风气，阴受湿气。阴气从足上行至头，而下行循臂至指端；阳气从手上行至头，而下行至足。故曰：阳病者，上行极而下，阴病者，下行极而上。故伤于风者，上先受之，伤于湿者，下先受之。

帝曰：脾病而四肢不用何也？岐伯曰：四肢皆禀气于胃，而不得至经，必因于脾，乃得禀也。今脾病不能为胃行其津液，四肢不得禀水谷气，气日以衰，脉道不利，筋骨肌肉，皆无气以生，故不用焉。

帝曰：脾不主时何也？岐伯曰：脾者，土也，治中央，常以四时长四脏各十八日寄治，不得独主于时也。脾脏者，常著胃上之精也，土者，生万物而法天地，故上下至头足，不得主时也。


阴阳应象大论曰：
人有五脏，化五气，以生喜怒悲忧恐。故喜怒伤气，寒暑伤形；暴怒伤阴，暴喜伤阳。厥气上行，满脉去形。喜怒不节，寒暑过度，生乃不固。

玉机真脏论曰：
脾大过，则令人四肢不举，其不及，则令人九窍不通，名曰重强。

通评虚实论曰：
头痛耳鸣，九窍不利，肠胃之所生也。

调经论曰：
形有余，则腹胀，泾溲不利，不足，则四肢不用。

气交变大论曰：
岁土太过，雨湿流行，肾水受邪，民病腹痛，清厥意不乐，体重烦冤；甚则肌肉萎，足萎不收，行善瘈，脚下痛，饮发，中满食减，四肢不举。又云：岁土不及，风乃大行。霍乱，体重腹痛，筋骨繇复，肌肉 酸，善怒。又云：咸病寒中，复则收政严峻，胸胁暴痛，下引少腹，善太息，虫食甘黄，气客于脾，民食少失味。又云：土不及，四维有埃云，润泽之化不行，则春有鸣条鼓拆之政；四维发振拉飘腾之变，则秋有肃杀霖淫之复。其眚四维，其脏脾，其病内舍心腹，外在肌肉四肢。

五常政大论：
土平曰备化，不及曰卑监。又云：其动疡涌分溃痈肿，其发濡滞，其病留满否塞，从木化也。其病飧泄。又云：土太遇曰敦阜，其味甘碱酸，其象长夏，其经足太阴阳明。又曰：其病腹满，四肢不举，邪伤脾也。


经脉别论云：
太阴藏搏者，用心省真，五脉气少，胃气不平，三阴也，宜治其下俞，补阳泻阴。

脏气法时论云：
脾主长夏，足太阴阳明主治，其日戊己。脾苦湿，急食苦以燥之。又云：病在脾，愈在秋，秋不愈，甚于春，春不死，持于夏，起于长夏。禁温食饱食，湿地濡衣。脾病者，愈在庚辛，庚辛不愈，加于甲乙，甲乙不死，持于丙丁，起于戊己。脾病者，日昳慧，日出甚，下晡静。脾欲缓，急食甘以缓之，用苦泻之，甘补之。又云：脾病者，身重，善饥，肌肉痿，足不收，行善瘈，脚下痛。虚则腹满肠鸣，飧泄食不化，取其经太阴、阳明、少阴血者。

经脉别论：
食气入胃，散精于肝，淫气于筋。食气入胃，浊气归心，淫精于脉；脉气流经，经气归于肺；肺朝百脉，输精于皮毛；毛脉合精，行气于腑；腑精神明，留于四脏；气归于权衡，权衡以平，气口成寸，以决死生。饮入于胃，游溢精气，上输于脾；脾气散精，上归于肺：通调水道，下输膀胱；水精四布，五经并行，合于四时五脏阴阳，揆度以为常也。

六节脏象论〔1〕 ：
有太过不及，太过者，薄所不胜，乘所胜也。不及者，至而不至，是为不及，所胜妄行，所生受病，所不胜者乘之也。

仲景云：人受气于水谷以养神，水谷尽而神去，故云安谷则昌，绝谷则亡。水去则荣散，谷消则卫亡，荣散卫亡，神无所依。又云：水入于经，其血乃成，谷入于胃，脉道乃行。故血不可不养，卫不可不温，血温卫和，荣卫乃行，得尽天年。


## 卷中：胃病的具体治疗



#### 气运衰旺图说

春夏，乃天之用也，是地之体也。秋冬，乃天之体也，是地之用也。此天地之常道，既病反常也。
春夏天之用，人亦应之。（饭后，四肢健，精气神皆出，九窍通利，口鼻气息，自不闻其音，语声清响如钟）
春夏天之体，人亦应之。（饭后，皮肉筋骨血脉皆滑利，屈伸柔和，而骨刚力盛，用力不乏）

- 胃，小肠，胆 ：常见下陷不足；多补；**黄芪**、**人参**、**甘草**、**当归身**、**柴胡**、**升麻**，乃辛甘发散，以助春夏生长之用也。
- 脾、心、肝：常大盛，上乘生长之气，多泻；**甘草梢子**之甘寒，泻火形于肺，逆于胸中，伤气者也。黄芩之苦寒，以泄胸中之热，喘气上奔者也。红花以破恶血，已用**黄芩**大补肾水，益肺之气，泻血中火燥者也。
- 膀胱、大肠：常大旺，多泻；**黄芪**之甘温，止自汗，实表虚，使不受寒邪。**当归**之辛温，能润燥，更加**桃仁**以通幽门闭塞，利其阴路，除大便之难燥者也。
- 肾、肺：常虚衰不足，多补；**黄柏**之苦寒，除湿热为痿，乘于肾，救足膝无力，亦除阴汗、阴痿、而益精。**甘草梢子**、**黄芩**补肺气，泄阴火之下行，肺苦气上逆，急食苦以泄之也。


### 饮食劳倦所伤始为热中论

**脾胃之证，始得则热中**

清气、荣气、运气、卫气，春升之气，皆胃气之别称

#人纪/概念 
胃为水谷之海，饮食入胃，游溢精气，上输于脾；脾气散精，上归于肺；通调水道，下输膀胱；水精四布，五经并行，合于四时五脏阴阳，揆度以为常也。

饮食失节，寒温不适，则脾胃易伤。喜、怒、忧、恐，损耗元气。
- 脾胃气衰，元气不足，而心火独盛；心火为阴火。起始于下焦，==其系击于心，心不主令==，相火代之；**相火、下焦胞络之火，元气之贼也**。
- 脾胃气虚，则下流于肾，阴火得以乘其土位。故脾证开始出现，则气高而喘，身热而烦，其脉洪大而头痛，或渴不止，其皮肤不任风寒，而生寒热。

脾胃之气下流，使**谷气不得升浮，是春生之令不行，则无阳以护其荣卫**，则不任风寒，乃生寒热，此皆脾胃之气不足所致也。

与外感风寒之证，有些相同，但 **内伤脾胃，乃伤其气，外感风寒，乃伤其形，伤其外为有余，有余者泻之，伤其内为不足，不足者补之。**
惟当以辛甘温之剂，补其中而升其阳，甘寒以泻其火则愈矣。经曰：劳者温之，损者温之。盖温能除大热，大忌苦寒之药，损其脾胃。


[[补中益气汤]]


### 脾胃虚弱随时为病随病制方

脾胃虚弱，必上焦之气不足
遇夏天气热盛，损伤元气，怠惰嗜卧，四肢不收，精神不足，两脚痿软
遇早晚寒厥，日高之后，阳气将旺，复热如火，乃阴阳气血俱不足，故或热厥而阴虚，或寒厥而气虚。口不知味，目中溜火，而视物无所见。小便频数，大便难而结秘。胃脘当心而痛，两胁痛或急缩。脐下周围，如绳束之急，甚则如刀刺，腹难舒伸。胸中闭塞，时显呕哕，或有痰矲，门沃白沫，舌强。腰、背、胛眼皆痛，头痛时作。食不下，或食入即饱，全不思食。自汗尤甚，若阴气覆在皮毛之上。皆天气之热助本病也，乃庚大肠，辛肺金为热所乘而作。当先助元气，理治庚辛之不足， [[黄芪人参汤]]主之。


脾胃虚弱，遇六七月间，河涨霖雨，诸物皆润，人汗沾衣，身重短气，甚则四肢痿软，行步不正，脚欹，眼黑欲倒，此肾水与膀胱俱竭之状也，当急救之。滋肺气以补水之上源，又使庚大肠不受邪热，不令汗大泄也。汗泄甚则亡津液，亡津液则七神无所依。经云：津液相成，神乃自生。**津者，庚大肠所主，三伏之义，为庚金受囚也**。若亡津液，汗大泄，湿令亢甚，则清肃之气亡，燥金受囚，风木无可以制，故**风湿相搏，骨节烦疼**，一身尽痛，亢则害，承乃制是也。孙思邈云：**五月常服五味子，是泻丙火，补庚大肠，益五脏之元气**。 #养生 

壬膀胱之寒已绝于巳，癸肾水已绝于午，今更逢湿旺，助热为邪，西方北方之寒清绝矣。圣人立法，夏月宜补者，补天元之真气，非补热火也，令人夏食寒是也。为热伤元气，以**人参、麦门冬、五味子**生脉，脉者，元气也。人参之甘，补元气，泻热火也；麦门冬之苦寒，补水之源，而清肃燥金也；五味子之酸以泻火，补庚大肠与肺金也。

### 长夏湿热胃困尤甚用 清暑益气汤论



### 安养心神调治脾胃论

凡怒、忿、悲、思、恐、惧，皆损元气。
阴火之炽盛，由心生凝滞，七情不安故也。心脉者，神之舍，心君不宁，化而为火，火者，七神之贼也。
阴火太盛，经营之气，不能颐养于神，乃脉病也（会产生脉病）
神无所养：津液不行，不能生血脉也。
**心之神，真气之别名也，得血则生，血生则脉旺，脉者神之舍。**
若心生凝滞，七神离形，而脉中唯有火矣。善治斯疾者，惟在调和脾胃，使心无凝滞，或生欢忻，或逢喜事，或天气暄和，居温和之处，或食滋味，或眼前见欲爱事，则慧然如无病矣，盖胃中元气得舒伸故也。

### 凡治病当问其所便 

![[Pasted image 20240711085712.png]]

参考 [41358478.pdf](https://core.ac.uk/download/41358478.pdf)

中热消瘅则便寒，寒中之属则便热。
胃中热则消谷，令人悬心善饥，脐已上皮热；肠中热，则出黄如糜，脐已下皮寒。
胃中寒，则腹胀；肠中寒，则肠鸣飧泄。

肠中寒，则食已窘迫，肠鸣切痛，大便色白。

肠中寒，胃中热，则疾饥，小腹痛胀，肠中热，胃中寒，则胀而且泄。非独肠中热则泄，胃中寒传化亦泄。

胃欲热饮，肠欲寒饮，虽好恶不同，**春夏先治标，秋冬先治本**。衣服，寒无凄怆，暑无出汗，食饮者，热无灼灼，寒无怆怆，寒温中适，故气将持，乃不致邪僻也。


### 阴病治阳阳病治阴 

阴阳应象大论云：
审其阴阳，以别柔刚，**阳病治阴，阴病治阳**，定其血气，各守其乡，**血实宜决之，气虚宜掣引之**。

阴病在阳者，是天外风寒之邪乘中而外入，在人之背上腑腧、脏腧，是人之受天外客邪；
另说，中于阳则流于经。
此病**始于外寒，终归外热**，故以治风寒之邪，**治其各脏之腧**；非止风寒而已，六淫湿、暑、燥、火，皆五脏所受，乃筋骨血脉受邪，各有**背上五脏腧**以除之。

仲景，中八风者，有风论，
中暑者，治在背上小肠腧，
中湿者，治在胃腧，
中燥者，治在大肠腧，
此皆六淫客邪有余之病，皆泻在背之腑腧。


上热下寒 
经曰：
阴病在阳，当从阳引阴，必须先去络脉经隧之血。若阴中火旺，上腾于天，致六阳反不衰而上充者，先去五脏之血络，引而下行，天气降下，则下寒之病自去矣，慎勿独泻其六阳。此病阳亢，乃阴火之邪滋之，只去阴火，只损血络经隧之邪，勿误也。

阳病在阴者，病从阴引阳，是水谷之寒热，感则害人六腑。
又曰：饮食失节，及劳役形质，阴火乘于坤土之中，致谷气、荣气、清气、胃气、元气不得上升，滋于六腑之阳气，是五阳之气先绝于外，外者，天也。下流伏于坤土阴火之中。皆先由喜、怒、悲，忧、恐，为五贼所伤，而后胃气不行，劳役饮食不节继之，则元气乃伤。当从胃合**三里穴**中推而扬之，以伸元气，故曰从阴引阳。

若元气愈不足，治在腹上诸腑之**募穴**；
若传在五脏，为九窍不通，随各窍之病，治其**各脏之募穴于腹**。故曰，五脏不平，乃六腑元气闭塞之所生也。

五脏不和，九窍不通，皆阳气不足，阴气有余，故曰**阳不胜其阴**。

#人纪/诊法 🔴
凡治腹之募，皆为元气不足，从阴引阳勿误也。若错补四末之腧，错泻四末之余，错泻者，差尤甚矣。按岐伯所说，况取穴于天上，天上者，人之背上五脏六腑之腧，岂有生者乎？兴言及此，寒心彻骨！若六淫客邪及上热下寒，筋骨皮肉血脉之病，错取穴于胃之合，及诸腹之募者必危，亦岐伯之言，下工岂可不慎哉。


### 三焦元气衰旺

《黄帝针经》云：
上气不足，脑为之不满，耳为之苦鸣，头为之苦倾，目为之瞑。
中气不足，溲便为之变，肠为之苦鸣。
下气不足，则为痿厥心悗。补足外踝下留之。
此三元真气衰惫，皆由脾胃先虚，而气不上行之所致也。加之以喜、怒、悲、忧、恐，危亡速矣。


## 卷下：脾胃与天地阴阳、升降沉浮的密切关系


### 大肠小肠五脏皆属于 胃胃虚则俱病论

《黄帝针经》云：
手阳明大肠，手太阳小肠，皆属足阳明胃。
小肠之穴，在巨虚下廉，大肠之穴，在巨虚上廉，此二穴，皆在足阳明胃三里穴下也。
**大肠主津，小肠主液**。大肠、小肠受胃之荣气，乃能行津液于上焦，溉灌皮毛，充实腠理。

胃虚则五脏、六腑、十二经、十五络、四肢，皆不得营运之气，而百病生焉，岂一端能尽之乎。


### 脾胃虚则九窍不通论

真气又名元气，乃先身生之精气也，**非胃气不能滋**之。
胃气者，谷气也，荣气也，运气也，生气也，清气也，卫气也，阳气也。
又天气、人气、地气，乃三焦之气。分而言之则异，其实一也，不当作异名异论而观之。

饮食劳役所伤，自汗小便数，阴火乘土位，清气不生，阳道不行，乃**阴血伏火**。
况阳明胃土，**右燥左热**，故化燥火而津液不能停；且小便与汗，皆亡津液。
津液至中宫变化为血也。脉者，血之府也，血亡则七神何依，百脉皆从此中变来也。**人之百病，莫大于中风**，有汗则风邪客之，无汗则阳气固密，腠理闭拒，诸邪不能伤也。

#人纪/概念 
**脾者，阴土**也，至阴之气，主静而不动；**胃者，阳土**也，主动而不息。
阳气在于地下，乃能生化万物。故 五运在上，六气在下。

脾长一尺，掩太仓，太仓者，胃之上口也。脾受胃禀，乃能薰蒸腐熟五谷者也。胃者，十二经之源，水谷之海也，平则万化安，病则万化危。五脏之气，上通九窍。

五脏禀受气于六腑，六腑受气于胃。（五脏的气是从六腑而来，而六腑之气又是从胃而来。）
六腑者，在天为风、寒、暑、湿、燥、火，此无形之气也。（此处说的六腑所受之气为世间的六气）胃气和平，荣气上升，始生温热。湿热者，春夏也，行阳二十五度。六阳升散之极，下而生阴，阴降则下行为秋冬，行阴道，为寒凉也。

胃既受病，不能滋养，故六腑之气已绝，致阳道不行，阴火上行。
五脏之气，各受一腑之化，乃能滋养皮肤血脉筋骨，故言五脏之气已绝于外，是六腑生气先绝，五脏无所禀受，而气后绝矣。**肺本收下，又主五气，气绝则下流，与脾土叠于下焦，故曰重强**。

胃气既病则下溜，经云：湿从下受之，脾为至阴，本乎地也，有形之土，下填九窍之源，使不能上通于天，故曰五脏不和，则九窍不通。胃者，行清气而上，即地之阳气也，积阳成天，曰清阳出上窍，曰清阳实四肢，曰清阳发腠理者也。

脾胃既为阴火所乘，谷气闭塞而下流，即清气不升，九窍为之不利。胃之一腑病，则十二经元气皆不足也。气少则津液不行，津液不行则血亏，故筋骨皮肉血脉皆弱，是气血俱羸弱矣。劳役动作，饮食饥饱，可不慎乎。


### 胃虚脏腑经络皆无所受气而俱病论

脾胃虚，则湿土之气溜于脐下，肾与膀胱受邪。膀胱主寒，肾为阴火，二者俱弱，润泽之气不行。
大肠者，庚也，燥气也，主津，小肠者，丙也，热气也，主液。此皆属胃，胃虚则无所受气而亦虚，津液不濡，睡觉口燥咽干，而皮毛不泽也。

甲胆，风也，温也，主生化周身之血气；丙小肠，热也，主长养周身之阳气。
胃虚则胆及小肠温热生长之气俱不足，伏留于有形血脉之中，为热病，为中风，其为病不可胜纪，青、赤、黄、白、黑五腑皆滞。

**三焦**者，乃**下焦元气生发之根蒂**，为火乘之，是六腑之气俱衰也。

腑者，腑库之腑，包含五脏及形质之物而藏焉。且六腑之气，外无所主，内有所受。

==六腑的由来==
感天之风气而生甲胆，感暑气而生丙小肠，感湿化而生戊胃，感燥气而生庚大肠，感寒气而生壬膀胱，感天一之气而生三焦，此实父气、无形也。风、寒、暑、湿、燥、火，乃温、热、寒、凉之别称也，行阳二十五度，右迁而升浮降沉之化也，其虚也，皆由脾胃之弱。

如何判断脾病：
以五脏论之，心火亢甚，乘其脾土日**热中**，脉洪大而烦闷。
《难经》云：脾病，**当脐有动气，按之牢若痛**。动气，筑筑然坚牢，如有积而硬，若似痛也，甚则亦大痛，有是则脾虚病也，无则非也。更有一辨，**食入则困倦，精神昏冒而欲睡者，脾亏弱也**。且心火大盛，左迁入于肝木之分，风湿相搏，一身尽痛，其脉洪大而弦，时缓，或为眩运战摇，或为麻木不仁，此皆风也。脾病，体重节痛，为痛痹〔1 〕 ，为寒痹，为诸湿痹，为痿软失力，为大疽大痈。


若以辛热助邪，则为热病，为**中风**
木旺运行北越，左迁入地，助其肾水，水得子助，入脾为痰涎，自入为唾，入肝为泪，入肺为涕，乘肝木而反克脾土明矣。

病蓆者，涎沫出于口，冷汗出于身，清涕出于鼻，皆阳 、阴 、督、冲四脉之邪上行，肾水不任煎熬，沸腾上行为之也。

**五脏外有所主，内无所受**。谓无所受盛，而外主皮毛、血脉、肌肉、筋骨及各空窍是也；若胃气一虚，脾无所禀受，则四脏及经络皆病。况脾全借胃土平和，则有所受而生荣，周身四脏皆旺，十二神守职，皮毛固密，筋骨柔和，九窍通利，外邪不能侮也。


### 胃虚元气不足诸病所生论

饮食劳役皆自汗，乃**足阳明化燥火**，津液不能停，故汗出小便数也

邪之大者，莫若中风。风者，百病之长，善行而数变；
但与之相比，需要先中虚邪，然后才有贼邪得入。痿、厥逆，皆由汗出而得之也。

### 忽肥忽瘦论

黄帝针经》云：
寒热少气，血上下行。夫**气虚不能寒，血虚不能热，血气俱虚，不能寒热**。

胃虚不能上行，则肺气无所养，故少气；卫气既虚，不能寒也。
下行乘肾肝助火为毒，则阴分气衰血亏，故寒热少气。

血上下行者，足阳明胃之脉衰，则冲脉并阳明之脉，上行于阳分，逆行七十二度，脉之火大旺，逆阳明脉中，血上行，其血冲满于上；若火时退伏于下，则血下行，故言血上下行，俗谓之忽肥忽瘦者是也。

经曰：**热伤气**。又曰：壮火食气。故**脾胃虚而火胜，则必少气**，不能卫护皮毛，通贯上焦之气而短少也。阴分血亏，阳分气削，阴阳之分，周身血气俱少，不能寒热，故言寒热也。《灵枢经》云：上焦开发，宣五谷味，熏肤充身泽毛，若雾露之溉，此则胃气平而上行也。

### 天地阴阳生杀之理在 升降浮沉之间论

阴阳应象大论云：
**天以阳生阴长，地以阳杀阴藏**。
然岁以春为首，正，正也；寅，引也。少阳之气始于泉下，引阴升而在天地人之上，即天之分，百谷草木皆甲坼于此时也。至立夏少阴之火炽于太虚，则草木盛茂，垂枝布叶。乃阳之用，阴之体，此所谓**天以阳生阴长**。
经言岁半以前，天气主之，在乎升浮也。至秋而太阴之运，初自天而下逐，阴降而彻地，则金振燥令，风厉霜飞，品物咸殒，其枝独存，若乎毫毛。至冬则少阴之气复伏于泉下，水冰地坼，万类周密。阴之用，阳之体也，此所谓**地以阳杀阴藏**。经言岁半已后，地气主之，在乎降沉也。故曰：履端于始，序则不愆。升已而降，降已而升，如环无端，运化万物，其实一气也

#养生
万物之中，人一也，呼吸升降，效象天地，准绳阴阳。盖胃为水谷之海，饮食入胃，而精气先输脾归肺，上行春夏之令，以滋养周身，乃清气为天者也；升已而下输膀胱，行秋冬之令，为传化糟粕，转味而出，乃浊阴为地者也。若夫顺四时之气，起居有时，以避寒暑，饮食有节，及不暴喜怒，以颐神志，常欲四时均平，而无偏胜则安。


### 阴阳寿夭论

五常政大论云：
阴精所奉其人寿，阳精所降其人夭。夫阴精所奉者，上奉于阳，谓春夏生长之气也；
阳精所降者，下降于阴，谓秋冬收藏之气也。且如地之伏阴，其精遇春而变动，升腾于上，即日生发之气；
升极而浮，即曰蕃秀之气，此六气右迁于天，乃天之清阳也。**阳主生，故寿**。

天之元阳，其精遇秋而退，降坠于下，乃为收敛殒杀之气；降极而沉，是为闭藏之气，此五运左迁入地，乃地之浊阴也。**阴主杀，故夭**。

根于外者，名曰气立，气止则化绝。
根于内者，名曰神机，神去则机息。
皆不升而降也。

地气者，人之脾胃也，**脾主五脏之气，肾主五脏之精**，皆上奉于天。二者俱主生化，以奉升浮，是知春生夏长，皆从胃中出也。故动止饮食，各得其所，必清必净，不令损胃之元气，下乘肾肝，及行秋冬殒杀之令，则亦合于天数耳。


### 五脏之气交变论

五脏别论云：
五气入鼻，藏于心肺。

《难经》云：肺主鼻，鼻和则知香臭。
Question::难道不是胃吗？

夫三焦之窍开于喉，出于鼻。鼻乃肺之窍，此体也；其闻香臭者，用也。
心主五臭，舍于鼻。盖九窍之用，皆禀长生为近。
心，长生于酉，酉者肺，故知鼻为心之所用，而闻香臭也。
❓耳者，上通天气，肾之窍也，乃肾之体，而为肺之用，盖肾长生于子，子乃肾之舍，而肺居其中，而能听音声也。

声者天之阳，音者天之阴。
在地为五律，在人为喉之窍，在口乃三焦之用。
肺与心合而为言出于口也，此口心之窍开于舌为体，三焦于肺为用，又不可不知也。肝之窍通于目，离为火，能耀光而见物，故分别五色也，肝为之舍。肾主五精，鼻藏气于心肺，故曰主百脉而行阳道。

经云：**脱气者目盲，脱精者耳聋，心肺有病，而鼻为之不利。** 此明耳、目、口、鼻为清气所奉于天，而心劳胃损则受邪也。


### 阴阳升降论

《易》曰：
两仪生四象，乃天地气交，八卦是也。

#人纪/概念 
清浊之气皆从脾胃出，荣气荣养于身，乃水谷之气味化之也。

清阳为天，清阳成天。地气上为云，天气下为雨。水谷之精气也，气海也、七神也、元气也、父也。
清中清者，清肺以助天真。清阳出上窍，耳、目、鼻、口之七窍是也。 清中浊者，荣华腠理。清阳发腠理，毛窍也。 清阳实四肢。真气充实四肢。 

浊阴为地，垒阴成地。云出天气，雨出地气。五谷五味之精，是五味之化也。血荣也，维持神明也，血之府会也，母也。 
浊中清者，荣养于神。降至中脘而为血，故曰心主血，心藏神。 浊阴出下窍，前阴膀胱之窍也。 浊中浊者，坚强骨髓。浊阴走五脏，散于五脏之血也，养血脉，润皮肤、肌肉、筋者是也，血生肉者此也。 浊阴归六腑。谓毛脉合精，经气归于腑者是也。


### 调理脾胃治验 治法用药若不明 升降浮沉差互反损论

脾胃肺之本脏，泻外经中之湿热，制[[清神益气汤]]主之


### 饮食伤脾论

脾者，行胃津液，磨胃中之谷，主五味也；

伤饮者，无形之气也。宜发汗，利小便，以导其湿。
伤食者，有形之物也。轻则消化，或损其谷，此最为妙也，重则方可吐下。

### 论饮酒过伤 

酒者，太热有毒，气味俱阳，乃无形之物也。
若伤之，止当发散，汗出则愈矣；其次莫如利小便，二者乃上下分消其湿。[[葛花解酲汤]]

### 脾胃损在调饮食适寒温 
夫脾、胃、大肠、小肠、三焦、膀胱，仓廪之本，营之所居，名曰器，能化糟粕，转味而出入者也。若饮食，热无灼灼，寒无怆怆，寒温中适，故气将持，乃不致邪僻。或饮食失节，寒温不适，所生之病，或溏泄无度，或心下痞闷，腹胁采胀，口失滋味，四肢困倦，皆伤于脾胃所致而然也。肠胃为市，无物不包，无物不入，若风、寒、暑、湿、燥，一气偏胜，亦能伤脾损胃，观证用药者，宜详审焉。

### 脾胃将理法 

夫诸病四时用药之法，不问所病，或温或凉，或热或寒，如春时有疾，于所用药内加清凉风药；夏月有疾，加大寒之药；秋月有疾，加温气药；冬月有疾，加大热之药，是不绝生化之源也。

白粥、粳米、绿豆、小豆、盐豉之类，皆淡渗利小便，且小便数不可更利，况大泻阳气，反行阴道。
切禁湿面，如食之觉快，勿禁。
药中不可服泽泻、猪苓、茯苓、灯心、琥珀、通草、木通、滑石之类，皆行阴道，而泻阳道也；
如渴，如小便不利，或闭塞不通则服，得利勿再服。
**忌大咸**，助火邪而泻肾水真阴，及大辛味蒜、韭、五辣、醋、大料物、官桂、干姜之类，皆伤元气。
若服升沉之药，先一日将理，次日腹空服，服毕更宜将理十日；先三日尤甚，不然则反害也。



#养生
安于淡薄，少思寡欲，省语以养气，不妄作劳以养形，虚心以维神，寿夭得失，安之于数，得丧既轻，血气自然谐和，邪无所容，病安增剧？














