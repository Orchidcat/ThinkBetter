---
tags:
  - 张锡纯/药解
  - 中医
  - 人纪
desc: 
link: 
药性: 味甘微辛，性凉，津液浓厚滑润，其色黄兼白
症状: 
特殊: 
常见方: 
主脏腑:
---

天冬味甘微辛，性凉，津液浓厚滑润，其色黄兼白。**能入肺以清燥热，故善利痰宁嗽；入胃以消实热，故善生津止渴**。津浓液滑之性，能通利二便，流通血脉，畅达经络，虽为**滋阴**之品，实<mark style="background: #FFF3A3A6;">兼能补益气分</mark>。

《本经》谓：“天冬主暴风湿偏痹，**强骨髓**二语。”经后世注解，其理终未透彻。愚尝嚼服天门冬毫无渣滓，尽化津液，且觉兼有人参气味，盖其津浓液滑之中，原含有生生之气，犹人之积精以化气也。其气挟其浓滑之津液以流行于周身，而痹之偏于半身者可除，周身之骨得其濡养而骨髓可健。且入药者为天冬之根，乃天冬之在内者也；其外生之蔓多有逆刺，若无逆刺者，其皮又必涩而戟手，天冬之物原外刚内柔也，而以之作药则为柔中含刚，是以痹遇其柔中之刚，则不期开而自开，骨得其柔中之刚，不惟健骨且能健髓也。至《别录》谓其“保定肺气，益气力，冷而能补”诸语，实亦有以见及此也。


















