---
tags:
  - 张锡纯/药解
  - 中医
  - 人纪
desc:  生血活血之主药，而又能宣通气分，使气血各有所归，故名当归
link: 
药性: 味甘微辛，气香，液浓，性温
症状: 咳逆上气，肝木之急，补脾血，肌肤华泽，周身麻痹，肢体疼痛
特殊: 虚劳多汗、大便滑泻者，皆禁用
常见方: 
主脏腑: 肺肝脾
---

当归味甘微辛，气香，液浓，性温，为**生血活血之主药，而又能宣通气分，使气血各有所归**，故名当归。其力能升（因其气厚而温） 能降（因其味厚而辛） ，内润脏腑（因其液浓而甘） ，外达肌表（因其味辛而温） 。能润肺金之燥，故《本经》谓其主咳逆上气；能缓肝木之急，故《金匮》当归芍药散，治妇人腹中诸疼痛；能补益脾血，使人肌肤华泽；生新兼能化瘀，故能治周身麻痹、肢体疼痛、疮疡肿疼；活血兼能止血，故能治吐血衄血（须用醋炒取其能降也） ，二便下血（须用酒炒取其能升也） ；润大便兼能利小便，举凡血虚血枯、阴分亏损之证，皆宜用之。惟虚劳多汗、大便滑泻者，皆禁用。

凡治痢疾于消导化滞药中，加当归一二钱，大便时必觉通畅

当归之性虽温，而血虚有热者，亦可用之，因其能生血即能滋阴，能滋阴即能退热也。其表散之力虽微，而颇善祛风，因风着人体恒致血痹，血活痹开，而风自去也。