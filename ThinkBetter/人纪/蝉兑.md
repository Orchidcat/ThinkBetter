---
tags:
  - 张锡纯/药解
  - 中医
  - 人纪
desc: 外感风热
link: 
药性: 性微凉，能发汗
症状: 
特殊: 
常见方: 
主脏腑:
---

#中医/药/解表药/散热 

疏散风热，利咽开音，透疹，明目退翳，息风止痉。


蝉退无气味，性微凉，能发汗，善解**外感风热**，为**温病初得之要药**。又善托疹瘾外出，有以皮达皮之力，故又为**治疹瘾要药**。与蛇退并用，善治周身癞癣瘙痒。若为末单服，又善治疮中生蛆，连服数次其蛆自化。为其不饮食而时有小便，故又善利小便；为其为蝉之蜕，故又能脱目翳也。

按： 蝉退之**能发汗**者，非仅以其皮以达皮也，如谓以皮达皮即能发汗，何以蛇退不能发汗？盖此物体质轻而且松，其肉多风眼，中含氢气，与空气中氧气化合，自能生水（氢二氧一化合即成水） ，不待饮水而有小便，是以古人用蚱蝉（即蝉之身） 亦能表发，以其所含之氢气多也。其蜕之发汗，亦以其有氢气耳。

蝉于昼鸣夜静，故亦止小儿夜啼，蝉声清脆，又善医音哑。忆民国二十五年秋，余友姚君鹤泉供职于天津邮政总局，素日公务忙碌，偶为外感所袭，音哑月余，余为拟方，用净蝉退（去足土） 二钱，滑石一两，麦冬四钱，胖大海五个，桑叶、薄荷叶各二钱，嘱其用水壶泡之代茶饮，一日音响，二日音清，三日全愈。以后又用此方治愈多人，屡试屡验。受业孙静明谨识。