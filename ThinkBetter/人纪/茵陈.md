---
tags:
  - 张锡纯/药解
  - 中医
  - 人纪
desc: 善治黄疸；善清肝胆之热；去阴虚作热最效
link: 
药性: 气微香，其味微辛微苦，秉少阳最初之气，是以凉而能散
症状: 
特殊: 
常见方: 
主脏腑:
---

茵陈者，**青蒿之嫩苗**也。秋日青蒿结子，落地发生，贴地大如钱，至冬霜雪满地，萌芽无恙，甫经立春即勃然生长，宜于正月中旬采之。其气微香，其味微辛微苦，秉少阳最初之气，是以凉而能散。《本经》谓其善治黄疸，仲景治疸证亦多用之。为其禀少阳初生之气，原与少阳同气相求，是以**善清肝胆之热**，兼理肝胆之郁，热消郁开，胆汁入小肠之路毫无阻隔也。《别录》谓其利小便，除头热，亦清肝胆之功效也。**其性颇近[[柴胡]]，实较柴胡之力柔和**，凡欲提出少阳之邪，而其人身弱阴虚不任柴胡之升散者，皆可以茵陈代之。