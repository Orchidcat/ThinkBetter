---
tags:
  - 张锡纯/药解
  - 中医
  - 人纪
desc: 善滋阴养血，退热除烦，能收敛上焦浮越之热下行自小便泻出，为阴虚有热小便不利者之要药
link: 
药性: 味苦微酸，性凉多液
症状: 
特殊: 
常见方: 
主脏腑: 肝胆
产地: 杭州（白芍）；关东三省（赤芍）
---

芍药味苦微酸，性凉多液（单煮之，其汁甚浓） ，善滋阴养血，退热除烦，能收敛上焦浮越之热下行自小便泻出，为阴虚有热小便不利者之要药。为其味酸，故能**入肝以生肝血**；为其味苦，故能**入胆而益胆汁**；为其味酸而兼苦，且又性凉，又善泻肝胆之热，以除痢疾后重（痢后重者，皆因肝胆之火下迫） ，疗目疾肿疼（肝开窍于目） 。

与当归、地黄同用，则生新血；
与桃仁、红花同用，则消瘀血；
与甘草同用，则调和气血，善治腹疼；
与竹茹同用，则善止吐衄；
与附子同用，则翕收元阳下归宅窟。惟力近和缓，必重用之始能建功。


芍药原有白、赤二种，以**白者为良**，故方书多用白芍。至于**化瘀血，赤者较优**，故治疮疡者多用之，为其能化毒热之瘀血不使溃脓也。白芍出于南方，杭州产者最佳，其色白而微红，其皮则红色又微重。为其色红白相兼，故调和气血之力独优。赤芍出于北方关东三省，各山皆有，肉红皮赤，其质甚粗，若野草之根，故张隐庵、陈修园皆疑其非芍药花根。愚向亦疑之，至奉后因得目睹，疑团方释，特其花叶皆小，且花皆单瓣，其花或粉红或紫色，然无论何色，其根之色皆相同。