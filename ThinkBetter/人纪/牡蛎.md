---
tags:
  - 张锡纯/药解
  - 中医
  - 人纪
desc: 能软坚化痰，善消瘰疬，止呃逆，固精，治女子崩带，主惊恚怒气
link: 
药性: 味咸而涩，性微凉
症状: 
特殊: 
常见方: 
主脏腑: 肝胆
---

牡蛎味咸而涩，性微凉，能软坚化痰，善消瘰疬，止呃逆，固精，治女子崩带。《本经》谓其主温疟者，因温疟但在足少阳，故不与太阳相并为寒，但与阳明相并为热（此理参观五期一卷，少阳为游部论始明） 。牡蛎之生，背西向东，为足少阳对宫之药，有自然感应之理，故能入其经而祛其外来之邪。主惊恚怒气者，因惊则由于胆，怒则由于肝，牡蛎咸寒属水，**以水滋木，则肝胆自得其养**。且其性善收敛有保合之力，则胆得其助而惊恐自除，其质类金石有镇安之力，则肝得其平而恚怒自息矣。至于筋原属肝，肝不病而筋之或拘或缓者自愈，故《本经》又谓其除拘缓也。
