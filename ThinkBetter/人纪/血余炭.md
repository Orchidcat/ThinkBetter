---
tags:
  - 张锡纯/药解
  - 中医
  - 人纪
desc: 
link: 
药性: 
症状: 
特殊: 
常见方: 
主脏腑:
---

血余者，发也，不煅则其质不化，故必煅为炭然后入药。其性能化瘀血、生新血，有似三七，故善治吐血、衄血。而常服之又可治劳瘵，因劳瘵之人，其血必虚而且瘀，故《金匮》谓之血痹虚劳。人之发原人心血所生，服之能自还原化，有以人补人之妙，则血可不虚，而其化瘀之力，又善治血痹，是以久久服之，自能奏效。其性又能利小便（《金匮》利小便之方，有膏发煎） ，以人之小便半从血管渗出，血余能化瘀血、生新血，使血管流通，故有斯效。其化瘀生新之力，又善治大便下血腥臭，肠中腐烂，及女子月信闭塞，不以时至。