#人纪
箭耆六钱，知母三钱，桔梗、柴胡各一钱五分，升麻一钱。气分虚极下陷者，酌加人参数钱；或再加净萸肉数钱，以敛收气分之耗散，使已升者不至复陷更佳；若大气下陷过甚，至少腹下坠，或更作疼者，宜将升麻倍用二钱。


方中之义，以黄耆为主者，因黄耆既善补气，又善升气，且其质轻松中含氧气，与胸中大气有同气相求之妙用。惟其性稍热，
故以知母之凉润济之。
**柴胡为少阳之药，能引大气之陷者自左上升。**
**升麻为阳明之药，能引大气之陷者，自右上升。**
**桔梗为药中舟楫，能载诸药之力上达胸中**，故用之为向导也。
至气分虚极者酌加人参，所以培气之本也。或更加萸肉，所以防气之涣也。至若少腹下坠，或更作疼，其人之大气直陷至九渊，必需升麻之大力者以升提之，故又将升麻加倍也。