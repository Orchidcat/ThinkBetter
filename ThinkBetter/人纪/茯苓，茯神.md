---
tags:
  - 张锡纯/药解
  - 中医
  - 人纪
desc: 善理脾胃；心经要药；能泻心下之水饮以除惊悸；止汗
link: 
药性: 气味俱淡，性平
症状: 
特殊: 
常见方: 
主脏腑:
---


茯苓气味俱淡，性平，善理脾胃，因脾胃属土，土之味原淡（土味淡之理，徐灵胎曾详论之） ，是以《内经》谓淡气归胃，而《慎柔五书》上述《内经》之旨，亦谓**味淡能养脾阴**。

#人纪/概念 
盖其性能化胃中痰饮为水液，引之输于脾而达于肺，复下循三焦水道以归膀胱，为渗湿利痰之主药。然其性纯良，**泻中有补，虽为渗利之品，实能培土生金**，有益于脾胃及肺。且以其得松根有余之气，伏藏地中不外透生苗，故又善敛心气之浮越以安魂定魄，兼**能泻心下之水饮以除惊悸**，又为**心经要药**。且其伏藏之性又能敛抑外越之水气转而下注，不使作汗透出，兼为**止汗之要药**也。

其抱根而生者为茯神，养心之力较胜于茯苓。

刘潜江曰：茯苓本古松灵气纶结成形，卢子繇谓其精英不发于枝叶，返旋生气吸伏于踵，一若真人之息，若但视为利湿，殆有未然。盖松之凌冬不凋，非以其禀真阳之性耶？乃其气入土，久而结茯苓，是其质成于阴气禀于阳也。陶隐居谓其无朽蛀，埋地中三十年，犹色理无异，不可见其坚贞哉！

茯苓若入煎剂，其切作块者，终日煎之不透，必须切薄片，或捣为末，方能煎透。