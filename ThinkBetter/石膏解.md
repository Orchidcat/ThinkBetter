#张锡纯 
```
desc:凉而能散，透表解肌
症状:外感实热
```



石膏之质，中含硫氧，是以**凉而能散**，有**透表解肌之力**。
**外感有实热者，放胆用之**直胜金丹。《神农本经》谓其**微寒**，则性非大寒可知。且谓其宜于产乳，其性尤纯良可知。医者多误认为大寒而<mark style="background: #ADCCFFA6;">煅用之，则宣散之性变为收敛</mark>（点豆腐者必煅用，取其能收敛也） ，以治外感有实热者，竟将其痰火敛住，凝结不散，用至一两即足伤人，是变金丹为鸩毒也。迨至误用煅石膏偾事，流俗之见，不知其咎在煅不在石膏，转谓石膏煅用之其猛烈犹足伤人，而不煅者更可知矣。于是一倡百和，遂视用石膏为畏途，即有放胆用者，亦不过七八钱而止。夫石膏之质甚重，七八钱不过一大撮耳。以微寒之药，欲用一大撮扑灭寒湿燎原之热，又何能有大效？是以愚用生石膏以治外感实热，轻证亦必至两许。若实热炽盛，又恒重用至四五两，或七八两，或单用，或与他药同用，必煎汤三四茶杯，分四五次徐徐温饮下，热退不必尽剂。如此多煎徐服者，欲以免病家之疑惧，且欲其药力常在上焦、中焦，而寒凉不至下侵致滑泻也。盖石膏生用以治外感实热，断无伤人之理，且放胆用之，亦断无不退热之理。

惟热实脉虚者，其人必实热兼有虚热，仿白虎加参汤之义，以人参佐石膏亦必能退热。特是药房轧细之石膏多系煅者，即方中明开生石膏，亦恒以煅者充之，因煅者为其所素备，且又自觉慎重也。故凡用生石膏者，宜买其**整块明亮者，自监视轧细**（凡石质之药不轧细，则煎不透） 方的。若购自药房中难辨其煅与不煅，迨将药煎成，石膏凝结药壶之底，倾之不出者，必系煅石膏，其药汤即断不可服。


