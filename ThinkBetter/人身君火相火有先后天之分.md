道家以丹田之火为君火，命门之火为相火；医家以心中之火为君火，亦以命门之火为相火，二说各执一是，其将何以适从乎？

不知君相二火，原有先天、后天之分。
所谓先天者，未生以前也；所谓后天者，既生以后也。因先天以脐呼吸，全身之生机皆在于下，故**先天之君相二火在下**。后天由肺呼吸，全身之功用多在于上，故**后天之君相二火在上**。

#人纪/概念 
盖当未生之前，阳施阴受，胚胎之结先成一点水珠（是以天一生水） 继则其中渐有动气，此乃脐下气海（后天之气海在膈上，先天之气海在脐下） ，而丹田之元阳即发生于其中（元阳是火，是以地二生火） ；迨至元阳充足，先由此生督任二脉，命门者即督脉入脊之门也，是以其中所生之火与丹田之元阳一气贯通，而为之辅佐，此道家以丹田之元阳为君火，以命门所生之火为相火论先天也。至于后天以心火为君火，自当以胆中寄生之火为相火。