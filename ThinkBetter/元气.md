人之始生也，缊化醇，胚胎初结，中间一点动气，似有脂膜绕护，乃先天资始之气，即气海（胸中气海，藏后天之气；
脐下气海，外当气海穴，藏先天之气。）其中为元气；此元气得母荫育，渐渐充盛，以生督任二脉；又渐渐充盛，其气冲开督脉，由后上升，复通于任脉，由前下降（内炼者所以务通督任以返先天） ，以生全身；迨至官骸脏腑皆备，肺能呼吸，遂接后天之根（后天生命之根在呼吸） ，而脱离母腹矣。特是同一元气也，其在先天之功用，与后天之功用迥殊；

元气在先天，来源有自，故输其有余，与督任之脉常通，以融贯全身，为十月养胎之用，其功用在于能施。元气在后天，来源既息，故保其所得，与督任之脉不通而坐镇中宫（以全身论气海当为中宫） ，握百年寿命之根，其功用在于能敛。夫地之中心有磁气，所以敛吸全球之气化，**磁气即地之元气也**。人身一小天地，由斯知人之元气，即**天地间之磁气类**也。其所以能镇摄全身之气化者，诚以全身之血脉皆含有铁锈，磁铁相恋，气化自固，此造化生成之妙也。然其气纯属先天，至精至微，不涉后天迹象；其气不但无形且并无质（空气扇之成风，电气阻以玻璃，是皆有质之验。惟磁气无质，触处透达，元气似磁气，故亦无质） 

故<mark style="background: #BBFABBA6;">一切补助气分之药，皆不能有益于元气</mark>。若遇元气之衰惫欲涣散者，宜保护以收涩之品，以助其吸摄之力。是以拙著中所载病案，凡于元气之将脱者，必重用净萸肉四两，或兼用他药以辅之，即危至极点，亦能挽回，胜于但知用参、耆、术者远矣。





















